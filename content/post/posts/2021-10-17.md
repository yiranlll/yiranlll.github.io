---
title: "九月十二"
date: 2021-10-17T22:18:55+08:00
draft: false
tags: [回憶]
---

余初抵京時方夏至，至今已近四月。時念畢業季一室難求，且依姑母籬下。方旬日，得聞祖父見背，返陶具丧，及次京已西暦七月中。其時念及祖父，毎毎悵然，志銷意靡，惶惶終日。又則同事不見諧，職事不見兴，退意漸櫱。適逢表妹荷立夏休長假，帰於太陽宮宅，又轉徙昌平水屯家兄䖏苟且，並尋新職，以期日後再定。以此竟三月。其間新職者面試數十，要約者又二三。然皆不得余意。毎日仍碌碌。乃至前禮拝天驚覚家兄婚期已近。於是四䖏求賃，上窮下竭，白日摸鱼尋居，黑夜按图索驥，豆瓣者，貝殻者，自如者，無不細篩詳检，以求價廉物美，卒無所獲。其不足者，或軒陋室醜年久失修，或同居雑駁習慣髒污，兼備者更憎之。恰逢合心意者，又以囊中羞澁，止得作罷。以此知居長安大不易也。迨得此間新居時，已迄一週。余喜其三也。一者南向，日光洒落，融融而喜。二者畅闊，玩藝夥多，奕奕而喜。三者則為其陽台者。下可観緑園青木，遠可視往來車流，西山或現，晚霞間流，是以悠悠而喜也。若有盆栽二三点綴，狸奴一匹臥懐，香茗清酒斉案，則可謂快而楽之，陶然怡然皆於心也。

至此忽念祖父先前尤愛陽臺，其情也若此乎。或倚坐藤椅，指夹香烟。見余則曰。無花果結之，試摘与你甞。祖孫饗之，以為美味。而其甘旨今已不憶。而後數年，方知福州多無花果，而晉地本無此物。不禁潸然。余今歳二十有五。祖父二十五時。蒙冤受難，背井流離。顛沛於三晉荒土。輾轉於汾左太行。蓝縷辛酸。不忍一一。吾輩尚無此難。得幸業於京城。未甞不感運命造化。時势催人。今時視陽臺之景。思及先人。潦草數筆。以為記念。

是日。

壬寅初夏四月二十補：蓋無花果晉地亦有之，先時未覺。